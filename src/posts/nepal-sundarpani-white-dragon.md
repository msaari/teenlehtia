---
layout: layouts/post.njk
title: "Ensimaku: Nepal Sundarpani White Dragon"
socialImage: /images/sundarpani-white-dragon.jpg
date: 2020-09-09T09:25:47.375Z
tags:
  - valkoinen
  - Nepal
---
Take-T mainosti saaneensa valikoimiinsa uusia nepalilaisia teelaatuja. Piti tarttua, sillä nepalilaisista oli jo aikaisemmin hyviä kokemuksia. Mustan teen puolella Take-T:n myymä *[Nepal Koocu Sakhejung Golden Tea Organic](https://take-t.fi/products/copy-of-nepal-jun-chiyabari-sf-handrolled-tips-organic)* on nimittäin aivan erinomaista ja lisäksi reilusti tuotettua.

Nyt tarjolla olevasta valikoimasta otin valkoisen teen eli *[Nepal Sundarpani White Dragonin](https://take-t.fi/products/copy-of-nepal-sundarpani-flowery-red-fruit-black-tea)*, koska mielenkiintoni on viime aikoina enemmän siihen suuntaan kallellaan. Muuten tarjolla oli vain mustia teelaatuja; joku vihreäkin olisi ollut mielenkiintoinen.

50 g pussi maksoi 7 €, eli hinta oli aivan kohtuullinen.

![Teenlehtiä](/images/sundarpani-white-dragon.jpg)

Lehdet ovat viehättäviä, aika isoja ja pitkiä ja mukana on viehättävän hentoja vaaleita lehtiä. Näyttää valkoiselta teeltä. Haudutus sai lehdet aukeamaan kauniisti.

Ohjeissa neuvottiin käyttämään 75–80 °C vettä ja hauduttamaan 2–4 minuuttia. Käytin 80-asteista vettä ja pistin haudutusajan puoliksi, eli haudutin kolme minuuttia. Tuloksena oli aika hento, vaaleankeltainen tee.

![Kupillinen teetä](/images/sundarpani-white-dragon-kuppi.jpg)

Entäs maku sitten? Selvästi todellakin valkoinen tee, maku on mieto, mutta siinä on jotain kiinnostavaa. Ensivaikutelma on siis positiivinen: kyllä tätä mieluusti juo valkoista teetä kaivatessaan.

Testasin useamman haudutuksen samoista lehdistä. Hyvin toimi, värin keltaisuus vähän vahvistuin, maku pysyi oikein maukkaana.

Teenlehdet auenneina parin haudutuksen jälkeen:

![Teenlehtiä haudutuksen jälkeen](/images/sundarpani-white-dragon-lehdet.jpg)

Kovin tarkkaan Take-T ei tuottajista kerro, mikä on vähän harmillista, mutta ilmeisesti nämäkin teet tulevat Nepalin itäosista. Rajan toisella puolella Intiassa on Sikkim ja Länsi-Bengali. Länsi-Bengalissa lähellä Nepalin rajaa sijaitsee Darjeeling, eli sinänsä ollaan hyvillä teenkasvatusseuduilla.