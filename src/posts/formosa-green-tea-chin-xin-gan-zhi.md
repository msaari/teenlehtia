---
layout: layouts/post.njk
title: Formosa Green Tea Chin Xin Gan Zhi
socialImage: /images/formosa-green-tea-chin-xin-gan-zhi.jpg
date: 2021-09-16T10:24:07Z
tags:
  - vihreä
  - Taiwan
---
Take-T:stä löytyi heräteostoksena valmiiksi pussitettu *[Formosa Green Tea Chin Xin Gan Zhi](https://take-t.fi/products/copy-of-china-oolong-1)*, jonka nappasin mukaani, koska taiwanilaiset teet ovat aina kiinnostavia ja niitä voi eettisistä syistä ostaa herkemmin kuin kiinalaisia.

Chin Xin Gan Zhi – ilmeisesti kiinaksi 青心柑仔 ja vaihtoehtoisesti romanisoituna *Qīng xīn gān zǐ* – on taiwanilainen lajike, jota käytetään tavallisesti Oriental Beauty -oolongin valmistamiseen. 青心 tarkoittaa "vihreää sydäntä" ja 柑仔 tarkentaa vielä, että kyseessä on alalajike, joka tuottaa enemmän nuppuja ja sopii siten erityisen hyvin Oriental Beautyn tuottamiseen.

Lähteenä tässä [Good Tea -verkkokauppa](https://goodtea.eu/en/green-tea/green-heart-organic--chin-xin-gan-zhi-lu-cha). Olisipa Take-T:lläkin tällaisia tietoja teestä sivuillaan!

![Formosa Green Tea Chin Xin Gan Zhi -lehtiä](/images/formosa-green-tea-chin-xin-gan-zhi.jpg)

Teetä kuvaillaan hienostuneeksi ja kasvimaiseksi ja sitä se kyllä on. Lehdet ovat lupaavan isoja. Parin minuutin haudutus 75 °C vedellä tuottaa vaaleankeltaista juomaa, josta aukeaa kiehtova valikoima makua. Toinen haudutus ei juuri tilannetta muuta: väri ja maku pysyvät mukavasti. Jos pitää kasvimaisesta vihreästä teestä, tämä palvelee oivallisesti.

Ilmeisesti tee soveltuisi mainiosti myös *gong fu* -haudutuksiin. En ole kokeillut.

![Kupillinen Formosa Green Tea Chin Xin Gan Zhi -teetä](/images/formosa-green-tea-chin-xin-gan-zhi-kuppi.jpg)

100 gramman hinta on 25,60 €, eli melko tyyriistä teestä on kyse, vaikka mitään huippukallista tämä ei olekaan. Ostaisinko toiste? Suurin syy miksi en on mielenkiintoisten teelaatujen runsas valikoima, eli en tiedä, oliko tämä nyt niin hyvää, että ottaisin tätä toiste sen sijaan että kokeilisin jotain uutta. Mutta ei mitään vikaakaan, eli sikäli maistuisi toistekin.

![Käytettyjä Formosa Green Tea Chin Xin Gan Zhi -lehtiä](/images/formosa-green-tea-chin-xin-gan-zhi-lehdet.jpg)